> _Ми вовки у світі овець._
> _- Калааш'арна, роздуми_

За тисячі років до того, як люди прийшли в Хорвейр, тут панували дикі орки та гобліноїди з імперії Дакаан. Гоблінська імперія розсіяла племена орків і витіснила їх у суворі землі: болота Тіньової межі, Демонічні пустки та глибини під горами Залізних Коренів. Але саме в Тіньовій межі орки навчилися секретам друїдської магії у дракона Ввараака, ставши першими з Брамниками. Під час вторгнення даелькірів з Ксоріату, Брамники випробували вчення дракона на міцність, створивши магічні печатки, які зв'язали даелькірів в глибинах Хайбера і захистили Еберрон від подальшого вторгнення з плану божевілля.
Три видатні групи орків дожили до наших днів:
- Гааш'кала - слуги Срібного Полум'я (яке вони називають Калок Шаш, "зв'язуюче полум'я"), які присвячують своє життя боротьбі з лиходіями Демонічних пусток. Люди з племен Карріон з пусток іноді чують поклик Калок Шаш і приєднуються до Гааш'калу, що призводить до значної популяції напіворків у цих місцях.
- Орки Джхораш'тар є постійною загрозою в горах Залізного Коріння та навколо них, сформованою їхньою образою на мрорських дворфів, які загнали їх під землю. Ці орки ізольовані від людей, тому напіворки тут рідкість.
- У Тіньовій межі мешкає найбільша кількість орків і найзначніша популяція напіворків.

## Орки Тіньової межі
Орки-брамники відіграли вирішальну роль у перемозі над даелькірами та ув'язненні їх в глибині Хайбера, а їхні нащадки продовжують зберігати стародавні печатки та боротися з абераціями, породженими скверною даелькірів. Однак багато орків піддалися тій самій скверні і прийняли божевілля культів Дракона Унизу. Орки, що пішли обома цими шляхами, продовжують жити в Тіньовій межі, і багатовікові битви між ними послабили обидві сторони.
Люди оселилися в Тіньові межі давно, і перші напіворки допомогли зміцнити зв'язок між цими чужинцями і корінними орками. Деякі клани межовиків містять людей, орків і напіворків приблизно в рівній кількості.
Граючи персонажем орком або напіворком з Тіньової межі, подумайте про те, які обставини привели вас у широкий світ. Таблиця "Вихід з Тіньової межі" пропонує деякі ідеї для натхнення..

### Вихід з Тіньової межі
|**к8**|**Причина виходу**|
|---|---|
|1|Ви належите до Брамників і шукаєте шляхи подолання загрози, пов'язаної з даелькірами, за Тіньовою межею.|
|2|Дім Тарашк завербував вас з Межі, щоб ви служили найманцем в Останній Війні.|
|3|Ви - простий мисливець, але вирішили шукати долі або справжнього випробування у світі за межею.|
|4|Ваше село було знищене монстрами з Дроама, тож ви шукаєте нове місце у світі.|
|5|Як культист Дракона Унизу, ви вірите, що вбивство могутніх ворогів - це єдиний спосіб заслужити пропуск до раю, який лежить глибоко всередині порожнього світу. Ви вирушили за межу у пошуках гідних ворогів.|
|6|Ваш клан співпрацює з Домом Тарашк, і вас завербували як мисливця за головами або розслідувача, хоча ви не належите до цього дому.|
|7|Лідер вашого клану вчинив великий злочин проти іншого клану, який тепер присягнувся знищити всіх членів вашого клану до останнього. Чи може бути кращий час, щоб побачити світ?|
|8|Ваша робота розслідувача вивела вас на слід таємниць, який веде далеко за межу.|

## Напіворки Хорвейру
З піднесенням дракоміченого Дому Тарашк орки та напіворки поширилися по П'яти Народах та за їхніми межами. Загалом, люди П'яти Народів мало що знають про напіворків. Коли люди уявляють собі напіворка, вони зазвичай думають про мисливця за головами з Тарашка або завзятого нишпорку, але деякі невігласи все ще можуть дотримуватися стереотипу "простака з боліт".

## Напіворки та дракомітки
Мітка Знахідки з'являється серед напіворків і людей Дому Тарашк. Дивно, але орки, пов'язані з домом, не можуть отримати цю мітку. Напіворки з дракоміткою інтенсивно співпрацюють з людьми, орками та неміченими напіворками, виконуючи місію дому - полювання за головами, розслідування та розвідка. По всьому Хорвейру кожен, хто хоче знайти щось або когось, звертається до Дому Тарашка.

## Риси орка
Персонаж-орк має наступні расові риси.
**_Збільшення показників здібностей._** Ваш показник Сили збільшується на 2, а показник Статури збільшується на 1.
**_Вік._** Орки досягають повноліття у віці 12 років і живуть до 50 років.
**_Світогляд._** Орки Еберрона - пристрасний народ, схильний до сильних емоцій і глибокої віри. Зазвичай вони хаотичні, але можуть бути будь-якого світогляду.
**_Розмір._** Ваш розмір - середній. Щоб випадковим чином встановити зріст і вагу, почніть з кидка модифікатора розміру:
Модифікатор розміру = 2к8
Зріст = 5 футів + 4 дюйми + ваш модифікатор розміру в дюймах
Вага у фунтах = 175 + (2к6 × ваш модифікатор розміру)
Швидкість. Ваша базова швидкість ходьби - 30 футів.
**_Темнозір._** Ви можете бачити при тьмяному світлі в межах 60 футів від себе, як при яскравому, і в темряві, як при тьмяному. У темряві ви не можете розрізняти кольори, лише відтінки сірого.
**_Агресивний._** Як бонусну дію, ви можете рухатися зі своєю швидкістю до ворога на ваш вибір, якого ви можете бачити або чути. Ви повинні закінчити цей хід ближче до ворога, ніж почали.
**_Потужна статура._** При визначенні вашої вантажопідйомності та ваги, яку ви можете штовхати, тягнути або піднімати, ви вважаєтесь на один розмір більшим.
**_Первісна інтуїція._** Ви майстерно володієте двома з наступних навичок на вибір: Поводження з тваринами, Проникливість, Залякування, Медицина, Природа, Увага та Виживання.
**_Мови._** Ви можете говорити, читати та писати загальною та оркською мовами.