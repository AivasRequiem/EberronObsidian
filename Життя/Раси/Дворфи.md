> _Золото - дар гір, а залізо походить з крові та кісток._
> _- Мрорське прислів'я_

Походження дворфів оповите таємницею. Деякі з їхніх легенд розповідають про велику міграцію, яка привела стародавніх дворфів до Хорвейру з "країни нескінченного льоду". Багато хто вважає, що йдеться про арктичні землі Кригосічі, тоді як інші стверджують, що перші гноми, мабуть, прийшли із замерзлого плану Різії. Де б не було їхнє коріння, ці дворфи-мігранти заснували могутню націю під поверхнею Хорвейру.
Більшість дворф'ячих легенд, не переймаючись питанням походження, зосереджені на могутніх артефактах і безцінних скарбах, створених стародавніми глибинними дворфами, та на кривавих війнах, які вони вели проти гоблінської Імперії Дакаану. Сьогодні дворфи бережуть пам'ять про цей древній народ, адже всі дворфи Хорвейру походять від вигнанців, витіснених з підземного царства, яке згодом було знищене даелькірами. Особливо у Схронах Мрору, багато дворфів плекають ідею повернення до підземних володінь і відродження своєї давньої нації, повернення їм величі, яку вони майже забули.

## Дворфи Схронів Мрору
Дворфи Схронів Мрору частково визначаються їхнім зв'язком з древнім Підземним Королівством. У відчайдушному прагненні віднайти і повернути собі володіння своєї давньої нації, дворфи віднайшли багато зброї, створеної в останні дні існування імперії. Деякі з цих знарядь були викувані дворфами для боротьби з даелькірами, але інші були зроблені даелькірами для використання їхніми посіпаками - дивні симбіотичні предмети (деякі з них з'являться в розділі 5), які використовують життєву силу своїх господарів для живлення їхніх магічних здібностей.
Деякі клани заборонили використання цієї симбіотичної зброї та будь-які дослідження магії даелькірів, зокрема, відомий клан Мроранон. Інші, зокрема клан Солдорак, використовували цю магію проти даелькірів. Визначення ставлення до цих знахідок може стати важливим елементом біографії вашого персонажа; ви можете бути паладином або рейнджером Мроранона, який прагне знищити будь-які сліди магії даелькірів у Підземному Царстві, або ж чаклуном Солдорака, який використовує магію Зоріату, прагнучи здобути власну могутність, а також славу для свого клану.
Ще одне важливе питання, яке слід враховувати, граючи мрорським персонажем, - чому ви покинули Схрони. У таблиці "Покидання Схронів Мрору" наведено деякі припущення, які можуть наштовхнути вас на подальші ідеї.

### Покидання Схронів Мрору
|**к8**|**Причина покидання**|
|---|---|
|1|Ворожнеча з конкуруючим кланом вийшла з-під контролю, і вам краще провести кілька десятиліть далеко від Схронів, поки все не охолоне.|
|2|Ви походите з багатодітна родина, і у вашому схроні має немає місця для вас, тому ви сподіваєтеся зробити собі ім'я в широкому світі.|
|3|Ваш клан влаштував ваш шлюб і ваше майбутнє, і ви вирішили взяти участь у кількох пригодах, перш ніж осісти.|
|4|Ви прагнете помститися особистому супернику, прагнучи перемогти його в бою або в бізнесі.|
|5|Ви шукаєте легендарний дворфський артефакт, викрадений багато століть тому каррнським вельможею.|
|6|Ви хочете зібрати чемпіонів, які допоможуть вам дослідити стародавні руїни під домом ваших предків.|
|7|Ви відкинули ставлення вашого клану до магії даелькірів, чим викликали ворожість могутніх гномів.|
|8|Ви хочете зрозуміти, як інші народи Хорвейру - особливо гобліни та орки - боролися з даелькірами.|

## Дворфи П'яти Народів
Дворфи розкидані по всьому Хорвейру. Дворфські солдати та інженери входили до складу армій, що об'єднали П'ять Народів, а дворфи-каменярі заклали підвалини найбільших міст Галіфара. Традиційно вірні родині та клану, дворфи, які народилися за межами Схронів Мрору, схильні переносити свою запеклу кланову відданість на нові домівки - і особливо на кам'яні споруди, що символізують постійність і стабільність цих місць. Дворф з Бреландії може відчувати глибокий особистий зв'язок з вежами Шарну або великими стінами Вроата; деякі дворфи люблять великий Собор Срібного Полум'я в Трейні більше, ніж побожні послідовники Срібного Полум'я. Зрештою, типовий дворф у Великому Хорвейрі більш патріотичний, ніж середньостатистична людина П'яти Народів, і багато дворфів билися за свої народи в Останній Війні, принаймні деякий час.
Створюючи персонажа дворфа з П'яти Народів, враховуйте як свою національну , так і роль, яку відіграє ваша сім'я у вашому житті. Чи живете ви поруч з родиною? Чим займаються ваші найближчі родичі, і чи відображається це на обраній вами передісторії? Чи близькі ви з родичами, чи у вас були сварки? Чи втратили ви рідних під час Останньої Війни?

## Дворфи і Дракомітки
Мітка Опіки з'являється на дворфах дому Кундарак, який веде свій початок від одного з кланів Схронів Мрора. Дворфи Кундараку живуть по всьому Хорвейру, зберігаючи тісні зв'язки з Схронами Мрору і відданість дому, а не якійсь конкретній нації.
Окрім забезпечення всілякої безпеки, Дім Кундарак домінує у банківській сфері Хорвейру. Як дім з дракоміткою, він зобов'язаний зберігати нейтралітет у політиці всіх країн, включаючи свою батьківщину. Як наслідок, клан Кундарак більше не представлений у Залізній Раді, що керує Схронами Мрора. Однак він має вплив на інші клани, що відображає його багатство і статус у світі за межами Схронів, а голос членів Кундараку, які виступають проти використання магії даелькірів, має значну вагу.