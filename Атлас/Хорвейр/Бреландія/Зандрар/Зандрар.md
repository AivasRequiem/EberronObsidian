---
aliases: [Зандрар, Зандрара, Зандрарові, Зандрар, Зандраром, (у) Зандрарі]
---

> [!infobox]
> 
> # Зандрар
> ![[Xandrar.png|cover hsmall]]
> ###### Географія
> |Тип|Інфо|
> |---|---|
> |Регіон|[[Бреландія]], [[Хорвейр]]|
> |Розмір|Маленьке місто|
> 
> ###### Суспільство
> |Тип|Інфо|
> |---|---|
> |Чисельність населення|12,800|
> 
> ###### Політика
> |Тип|Інфо|
> |---|---|
> |Мер|Ґарріт Томраан|

Зандрар — це невелике місто на південному узбережжі Озера Ґаліфар на півночі Бреландії, на кордоні з Ондайром. Попри свої розміри, воно є одним із головних торговельних вузлів Бреландії.

## Географія

Місто розташоване на східному березі Срібної Ріки, де води Срібного Озера впадають у озеро Ґаліфар. Сучасний Зандрар розташований навпроти руїн Старого Зандрара — стародавнього поселення гоблінів, що стоїть на західному березі.

## Уряд

Мером міста є [[Ґарріт Томраан]], гном-аристократ і досвідчений управлінець. Він втомився від руйнувань, які завдає осередок [[Мечі Свободи]] у регіоні під проводом Червоної Сови.

Графиня [[Яссів ір'Оескай]] — людська дворянка, яка керує міською вартою та адмініструє навколишні землі. Попри те, що її основна резиденція розташована у [[Грядовий Замок|Грядовому Замку]], вона надає перевагу життю у Зандрарі.

Хоча мер і графиня мають різні підходи до вирішення проблем із повстанцями, вони здатні ефективно співпрацювати.

## Торгівля

Зандрар є брамою для торгівлі Бреландії з [[Елдинські Хащі|Елдинськими Хащами]] та [[Ондайр|Ондайром]]. Невеликі баржі перетинають Срібне Озеро, забезпечуючи обмін товарами між трьома державами.

## Оборона

Охорону Зандрара здійснює міська варта, підпорядкована графині Яссів ір'Оескай.

## Історія

Під час [[Остання Війна|Останньої Війни]] Зандрар був стратегічною ланкою між воюючими Ондайром і Елдинськими Хащами.

У битві за Зандрар загинуло понад сотню "Хащників", атакованих загоном перевертнів із Дроааму, відомим як "Звіряча Бригада".

## Чутки та легенди

Існують чутки, що графиня Яссів ір'Оескай колись воювала пліч-о-пліч із Червоною Совою.

## Визначні місця

### Храм Срібного Маяка

Старий маяк Зандрара, що колись служив навігаційним орієнтиром на Срібному Озері, тепер перетворений на публічний храм [[Кров Вол]]. Ззовні він зберігає свій первісний вигляд — кам’яна вежа з червоним скляним шпилем на вершечку, — проте всередині слугує місцем для відкритих обрядів, сповіді та ініціацій. Храм відкритий для всіх вірян, і контеса ір'Оескай офіційно визнала його статус у місті.
Проповіді проходять зазвичай у вечірній-нічний період, а головний 

### Вир Безкраю

**Вир Безкраю** — це таємний храм [[Кров Вол]]. Потрапити туди можна лише через ритуал, який активує артефакт — **люстро маяка**, що збереглося ще з часів, коли маяк був справжнім світлом на березі озера.

Під час нічного обряду вампір-абактор [[Баззіліо]] активує люстро, перетворюючи його на портал у **Відзеркалений Простір** — викривлену відображену копію реального світу, де час і простір тече інакше. Саме там проводяться найтаємніші ритуали, включно зі спілкуванням із духами, вигнанням душ або створенням зв’язків із [[Багряний Завіт|Багряним Завітом]] у [[Каррнат|Каррнаті]].

### Старий Зандрар

**Старий Зандрар** — це руїни гоблінського поселення на протилежному березі річки. Там, серед руїн, розташований [[Палац Свободи]], штаб-квартира Червоної Сови, захищена від магічного спостереження.

## Населення

У Зандрарі мешкають як прихильники [[Кров Вол]], так і повстанці з [[Мечі Свободи]], а також торговці, які прямують із Ондайру та Елдинських Хащів до Бреландії.
