**Дата:** 20 Ейра 998 РХ
Герої (Джин Мосс, Соларія, Натаніель, та 2 нових персонажі: Креза та Даріус) прямують у Елдинські Хащі, оскільки там по словам Сори Катри, відчувається дивна магія, схожа на ту що була у Дроаамі, поки там був Лорд Клинків, а також на магію Скорботи. Проте перше куди вони потрапляють, місто [[Зандрар]], остання зупинка громопотягу на шляху до Хащ. Проте місто закривають на карантин. Чому? Бо з людьми щось не так, деякі починають мінятись, наче ставати... рослинами? Що ж сталось насправді героям і прийдеться вияснити
```ad-note
title: Вступ
Коли громопотяг зупиняється в Зандрарі, світло сходу освітлює химерну тишу міста. На пероні — лише два солдати з масками, що розвішують якісь листки. Підійшовши можна побачити, що це повідомлення від мерії: 
> За указом Міської Ради, **з 20 Ейра 998 РХ Зандрар закрито на карантин** до подальшого розпорядження.
> 
> У зв'язку з невстановленою природною аномалією, що викликає **фізіологічні та поведінкові зміни у мешканців**, заборонено:
> - залишати межі міста
> - контактувати з особами, які виявляють *сплутаність свідомості, частини тіла перетворрені на рослини або неприродну тягу до лісу*
> 
> При виявленні симптомів, звертайтесь лікарні дому Джораско. Прохання пересуватись містом одягаючи захиснні маски. 
>
> — Мер Ґарріт Томраан"

Вдихнувши повітря можна відчути тільки свіжий запах квітів, які проростають де-не-де прямо між бруківкою. Що ж тут відбувається та де знаходиться Джин, це тільки передстоїть дізнатись.
```
#### План сесії
```ad-hint
**"Квіткова хвороба"** (умовна назва) — це не інфекція в традиційному розумінні, а **перебудова тіла** під впливом диких магічних імпульсів, що несе відлуння волі Первородного. Вона **не передається повітряно-краплинним шляхом**, але **може стати заразною** у разі **тривалого фізичного контакту** з носієм пізніх стадій або **через контакт із зараженим ґрунтом чи тілесною рідиною**.

#### Стадія I — Пробудження (1–2 дні після прийому)

- Людина відчуває приплив сил, покращення настрою, збудження
    
- Пульсуюче світіння в очах (майже непомітне без магії)
    
- Шкіра починає набувати зеленкуватого відтінку
    

#### Стадія II — Проростання (3–4 день)

- Волосся перетворюється на м’яке волокно, схоже на мох
    
- Коли персонаж поранений або спить на землі, з нього проростають крихітні пагони
    
- Починаються галюцинації: чутно голоси лісу, спогади не свої
    

#### Стадія III — Злиття (5–6 день)

- Частина тіла стає деревоподібною (рука, нога, частина обличчя)
    
- Пульс майже не відчутний, але суб’єкт живий
    
- Його воля все більше підпорядковується волі Гаю
    

#### Стадія IV — Переродження (7+ день)

- Суб’єкт вкорінюється: ноги проростають в землю, рух припиняється
- Суб'єкт перестає реагувати на зовнішній світ, та марить
- Тіло перетворюється на новий пагін Первородного — частину Гаю
- Врятувати можна лише високорівневою магією (Greater Restoration, Wish)
```
```ad-note
title: Список заражених
- **Рікард Мелоун** — 102 роки, напівельф, вчитель грамоти, на 3-й стадії.  
    - Його шкіра вкрита тріщинами, схожими на кору дерев, крізь які проглядають тонкі пагони.  
    - Уві сні тихо шепоче імена дерев, деякі з яких давно вирубані.  
    - Його учні кажуть, що він 2 дні тому почав дивно поводитись, прислухаючись до "голосів у вітрі".  
    - **Особливість:** Іноді він раптово вставляє у розмову імена, яких ніхто не знає. Після розслідування з’ясувалося, що це імена людей, що померли у лісі десятки років тому. 

---

- **Тайна Бреліс** — 51 рік, людина, пекарка, на 2-й стадії.  
    - Її волосся повністю перетворилось на м’який мох, який іноді навіть виділяє краплі роси.  
    - Її дихання пахне свіжою землею, а руки залишають після себе сліди ґрунту.  
    - Діти жартують, що тепер її випічка "росте прямо з землі".  
    - **Особливість:** Коли вона готує, іноді можна почути ледь помітне шелестіння, ніби хтось розмовляє з нею прямо в борошні.

---

- **Ліанель Ерт** — 16 років, людина, донька місцевої травниці, на 3-й стадії.  
    - Почала говорити з деревами, запитуючи їх про погоду і "настрій".  
    - Перестала харчуватись, а на спині з’явилися м’які пагони, які навіть квітнуть у сонячні дні.  
    - **Особливість:** Вона стверджує, що "ліс годує її енергією". Під час дощу її пагони тягнуться вгору, ніби поглинають воду з повітря.  
    - **Примітка:** Декілька разів була помічена вночі на околицях міста, де просто стояла, дивлячись у напрямку Елдинських Хащів.

---

- **Йоліс Томраан** — 25 років, гном, племінник мера, на 3-й стадії.  
    - Ховається на горищі їхньої садиби, бо боїться, що *"дерево під його шкірою хоче вбити людей"*.  
    - На його руках з’явились вузлуваті виступи, схожі на дубові гілки, які під час дощу стають м’якшими і пульсують.  
    - **Особливість:** Коли він спить, його руки починають "рости" в бік деревини. Один раз його знайшли, коли пальці вросли в підлогу. Після відривання залишилися сліди коріння.

---

- **Сірілла Джораско** — 34 роки, напівельф, лікарка дому Джораско, на 2-й стадії.  
    - Інфікувалася під час лікування хворих.  
    - Її ліве око почало світитися зеленим світлом, а пальці на правій руці покрилися мохом.  
    - Вона записує всі симптоми в щоденник, намагаючись знайти протидію.  
    - **Особливість:** Вона має підозру, що "хвороба" не просто видозмінює тіло, а вкорінює думки про злиття з природою, немов "ліс співає їй пісні". В її записах зустрічаються дивні фрази, ніби написані в трансі.  

---

- **Галієн Орвіс** — 46 років, людина, місцевий купець, на 4-й стадії (госпіталізований в Домі Джораско).  
    - Його ноги повністю проросли корінням прямо в підлогу, і спроби відділення вимагали магічного втручання.  
    - Галієн заявляє, що *"дерево намагається повернути його до себе"*.  
    - **Особливість:** Він більше не розмовляє, лише тихо шепоче незрозумілі слова. Коли над ним провели ритуал з розпізнання магії, з’ясувалося, що навколо нього існує аура Природи і Трансмутації.  
    - **Стан:** Його тіло почало вкриватися тонкою корою, а з грудей пробивається молодий пагін, який, за словами лікарів, пульсує в такт його серцебиттю.

---

- **Геймар Енгрід** — 58 років, дворф, власник кузні. Госпіталізований у Дім Джораско, на 4-й стадії.  
    - Його руки стали масивними, вкритими товстою корою, схожою на дубову. Коли його забрали до лікарні, кузня була поросла пагонами, а ковадло обплетене ліанами.  
    - **Особливість:** Його легені повністю наповнені пилком, і кожен видих розносить у повітря дрібні золотаві пилинки.  
    - **Стан:** Лікарі відмічають, що він більше не говорить, а його тіло починає повільно вростати в підлогу з дерева. Після останнього обстеження з'явився висновок, що від нього вже не відчувається серцебиття, проте він залишається свідомим.

---

- **Мерґан Бріс** — 44 роки, людина, заможна власниця маєтку в центрі міста. На 4-й стадії.  
    - Госпіталізована в ізольованій палаті. В її кімнаті стіни повністю вкриті ліанами та мохом, які, за словами лікарів, "відчувають" її присутність.  
    - **Особливість:** Вона марить і постійно шепоче про "велике дерево" та "коріння, що тягнуться до неба". У її голові, за словами лікарів, створюються малюнки величезних ліан, що обвивають місто.  
    - **Стан:** Вона повністю втратила здатність рухатися, а її ноги перетворились на щось середнє між деревиною та живими м’язами. Лікарі побоюються, що якщо її залишити ще на тиждень, вона повністю зростеться з підлогою.

```
- Загадковий уламок дерева знайшли клірики Крові Вол у Елдинських Хащах. Насправді це уламок від самого Оаліана. Вони передали його Баззіліо, а він вирішив зробити з нього зілля для вечірньої служби 14 Ейра. Дехто з прихожан випив на службі, дехто взяв з собою. Це стандартна практика у цій церкві, тому навіть ніхто не запідозрив.
- Мер [[Ґарріт Томраан]] у хворобі підозрює [[Мечі Свободи]]
- **Мечі Свободи** підозрюють, що це зброя Бреландської монархії або ондайрський експеримент. Вони починають підбурювати народ проти уряду.
- 21 Ейра буде служба в храмі Крові Вол, яку проведе [[Баззіліо]]
- ПРИДУМАТИ ЩЕ КІЛЬКОХ НІПІВ (З МЕЧІВ СВОБОДИ НАПРИКЛАД)