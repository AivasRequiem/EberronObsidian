**Дата:** 8 Драваго 998 РХ
Команда втекла з [[Проєкт Імаґо]], проте [[Лорд Клинків]] знає, що вони тут та вислав за ними погоню. Чи зможуть вони втекти по лісу, який заростає прямо на їхніх очах?.. А також що ж їх чекає, коли вони прибудуть до [[Зеленосердя]]...

### План сесії
#### Втеча
```ad-summary
title: Погоня Лорда Клинків
Натаніель, захеканий, вибігає з проєкту Імаґо й швидко орієнтується на місцевості, перш ніж приєднатися до вас. Та щойно це стається, з-за стін лабораторії долинає гучне металеве брязчання. У ту ж мить ви відчуваєте, як навколо ваших ніг звивається живе коріння. 

Рух ускладнюється щосекунди. З лабораторії чути короткі, рвані команди металевими голосами. Якщо ви хочете вижити, треба діяти — і діяти негайно.
```
- Це буде skill challenge складністю 15, 4 успіхів, 3 провали.
```encounter 
name: Невдала втеча
creatures: 
- 3: Forgeborne Elite
```

#### Шлях до Зеленосердя
```ad-summary
title: Шлях до Зеленосердя

Ліс навколо вас більше не схожий на звичні Елдинські Хащі. Вас ведуть хаотичні, вузькі проходи між стовбурами, які з кожним кроком стають вужчими. Те, що ще кілька хвилин тому було просвітом, уже затягується гіллям і молодими пагонами, наче самі дерева не хочуть вас відпускати.

Звуки змінилися. Пташиний спів чутно лише уривками, а от тріск гілок і шурхіт листя звучать так, наче хтось шепоче на межі слуху. Іноді вам здається, що в корі старих дерев проступають хиткі силуети — чиїсь обличчя, контури рук, — але варто моргнути, і це зникає, лишаючи по собі лише шорстку поверхню й холодок уздовж хребта.

Час від часу ви натрапляєте на сліди присутності людей: покинута стоянка кочівників, обірваний ремінь від наплічника, іржавий наконечник стріли, уламок дерев’яного стовпа з ледь помітною різьбою. Усе це напівзатягнуте мохом і корінням, наче ліс намагається стерти будь-який знак того, що тут колись ходили смертні.

Попереду, десь за цими стовбурами й переплетеннями гілок, мало би бути Зеленосердя. Але що ближче ви підходите, то сильніше відчувається напруга в повітрі — такий собі невидимий тиск, від якого хочеться говорити тихіше й частіше озиратися. Ліс ніби дозволяє вам пройти… але уважно стежить за кожним кроком.
```
- В залежності від темпу руху, у персонажів буде можливість помітити людину Анатоль, одягнутий як простий мандрівний мисливець або слуга каравану, несе добре захищений тубус із картами й гербами. Це шпигун [[Ондейр|Ондейру]], який спішить доповісти, що Хащі вразливі до атаки, оскільки Зеленосердя не тільки без верховного друїда, а й крім цього під постійними атаками істоти яка називає себе [[Первісна]].
- Уві сні до Крези прийде [[Первісна]], а саме те, що лишилось від Фаєни, маленька дитина, яка кличе про допомогу. Креза зможе запам'ятати цей сон при рят. кидку 14 на Мудрість.

#### Перехрестя
```ad-summary
title: Розруха Перехрестя

Спершу ви помічаєте не місто, а стіну дерев. Крони зрослися так щільно, що утворили суцільний зелено-бурий обрій. Лише коли ви обходите пагорб і виходите вище, стає видно те, що колись було Перехрестям.

Вулиці зникли під шаром коріння. Будинки більше не стоять — натомість з землі підіймаються химерні дерев’яні форми, наче хтось залив будівлі рідким деревом, дав йому застигнути, а потім здер із них камінь. Там, де мали б лежати тіла, ви бачите лише гладкі, неправильні западини в ґрунті, ніби земля проковтнула людей цілими.

Подекуди стирчать уламки металу й зброї, занурені в кору, мов чужорідні скалки. Не чути ні птахів, ні комах. Лише тихе потріскування від росту дерев.
```
- У місті лишилось трішки коштовних речей, які не вдалось забрати еспедиціям з Зеленосердя. Якщо тут провести день, є шанс знайти 1000 золотих у еквівалентах, та [[bracers-of-archery-xdmg|Bracers of Archery]], [[instrument-of-the-bards-fochlucan-bandore-xdmg|Instrument of the Bards, Fochlucan Bandore]], [[ring-of-necrotic-resistance-xdmg|Ring of Necrotic Resistance]], [[potion-of-necrotic-resistance-xdmg|Potion of Necrotic Resistance]]

#### Зеленосердя
- Коли персонажі будуть поруч з [[Зеленосердя]]м їх зустріне патруль (2 людини, хоравар та звірокровний). Вони одразу направлять зброю у їхню сторону, та допитають хто це. Після чого вони запросять Крезу та її супутників до [[Гай Верховного Друїда|Гаю Верховного Друїда]], де засідає [[Фаєна Ґрейморн]]
```ad-summary
title: [[Зеленосердя]]

Коли ви входите до Зеленосердя, перше, що впадає в очі, — це втома. Не архітектура живого міста, не дивна краса будинків, що ростуть із дерев, а люди.

Майже на кожному кроці ви бачите поранених: хтось лежить на ношах із перев’язаною грудною кліткою, хтось сидить, бездумно дивлячись у вогонь, покручений шрамами від плющів, що палили шкіру. Діти сплять, притиснувшись один до одного, а поруч із ними чергують зморені друїди й монахи, які, здається, не спали вже кілька ночей поспіль. По вулицях ходять люди з факелами й залізними гаками, палять коріння, що проривається крізь ґрунт прямо посеред доріг.

Будинки тут — це сплетені з гілля й коріння структури, що формують балкони, арки та переходи між стовбурами. Коли ви підводите очі вище, стає видно велетенський силует: могутню, давню сосну — [[Оаліан|Оаліана]]. Її крона здіймається над усім містом, але зараз навколо стовбура помітні чужі нарости: темні, вузлуваті, із зеленими прожилками, що повільно пульсують. Усе місто стоїть у тіні цього сплячого велета.
```
##### Розмова з Фаєною
- [[Фаєна Ґрейморн]] (та, що зараз у Зеленосерді — насправді Мел з модифікованою пам’яттю) зустрічає персонажів у [[Гай Верховного Друїда|Гаю Верховного Друїда]]: це природний амфітеатр з коренів і каменю біля підніжжя [[Оаліан|Оаліана]].
- Вона виснажена, але тримається гідно: темні кола під очима, руки в подряпинах від постійної роботи з землею й корінням. На шиї — дерев’яний символ [[Вартові Лісу|Вартових Лісу]], трохи обвуглений.
```ad-note
title: Інформація від Фаєни

- **Про Первісну:**
    - Кожні 2–3 дні Зеленосердя зазнає нападів істоти, що називає себе **[[Первісна]]** (або говорить про себе у множині — «ми»).
    - Вона підкорила собі майже весь ліс: тварини слухають її волю, рослини відповідають на її гнів. Частина дерев і навіть трупів людей перетворені на зброю.
    - Первісна каже, що _захищає_ ці землі від «зарази цивілізації» й хоче повернути світ до первісного хаосу, де немає ані міст, ані кордонів, лише природа і смерть.
        
- **Про спробу вбити Первісну:**
    - Одного разу, коли сили Зеленосердя й союзники змогли зібратися докупи, їм таки вдалося _вбити_ Первісну в бою біля однієї з околиць.
    - В наступний ж момент Хащі поглинули її тіло, хоча і вдалось зберегти її руку.
    - Уже наступного дня істота повернулася — сильніша й зліша. Вона сказала, що її не можна «знищити там, де вона _вже є_», і порадила Зеленосердю «перестати пручатися і стати землею, яку вона береже».
        
- **Про сон Оаліана:**
    - Найгірше те, що наймудріша істота лісу — [[Оаліан]] — уже майже рік перебуває у глибокому, непробудному сні. Нічого не допомагає: жодні закляття, жодні ритуали.
    - Фаєна переконана, що це не просто природний цикл або втома: щось у самій землі тримає його свідомість «під замком», і це почалося приблизно тоді, як з’явилась Первісна.
        
- **Про Перехрестя:**
    - Якщо гравці ще не знають, Фаєна розповідає про долю [[Перехрестя|Перехрестя]]:
        - місто було повністю поглинуте лісом;
        - частині людей вдалося втекти, але більшість буквально щезли в коренях і стовбурах;
        - від того дня вони вже не б’ються за перемогу — лише за відтермінування кінця.
            
- **Чого вона хоче від команди:**
    - Фаєна просить допомогти Зеленосердю витримати наступні атаки, але насамперед важливо **знайти хоч якусь згадку про подібну істоту чи ритуал**.
    - Особливо потрібні ті, хто читає рідкісні мови: оркську, велетську, гномську, старі діалекти ельфійської. Багато Брамників зараз у [[Демонічна Пустка|Демонічній Пустці]] — тут просто немає кому цим зайнятися.
```

##### Бібліотека
```ad-summary
title: Бібліотека Зеленосердя

Посеред міста здіймається велетенське дерево з порожнистим стовбуром, настільки старе, що його кора нагадує камінь. Усередині його серцевини вирізано й вирощено з десятки полиць, балконів і гіллястих переходів. Книжки тут зберігаються не лише в томах: деякі знання вплетені в різьблення на корі, інші — у підвішені до гілок дерев’яні дощечки з рунами, ще інші — в кришталеві «сережки», які активуються дотиком.

Світло в бібліотеці м’яке й зеленкувате, його дають фосфоресцентні гриби й світні мохи, що вкривають стіни високими смугами. У повітрі пахне сухим пергаментом, смолою й травами для відлякування комах. 

Серед тиші чути лише шарудіння сторінок і шепіт переписувачів, які намагаються встигнути за подіями, додаючи нові записи про напади Первісної й дивні зміни в самому лісі.
```
- Серед численних записів герої знаходять:
	- томи про фейську культуру й фейшпілі;
	- хроніки боротьби проти лікантропії з 832 РК;
	- старі перекази про [[Дике Серце]];
	- і, зрештою, в секції **«Записи Брамників»** — рукопис оркською:
```ad-tip
title: Записи лекцій брамника Ґруука (переписано Малларіс Мендрілл Мерданн, 457 РК)

> *Коли ми думаємо про безсмертя, ми рідко думаємо про людей. Ми думаємо про землю. Довго після того, як наші тіла згниють у могилі, дерева, що вкоріняться в тому самому ґрунті, поживляться нами й стануть дужчими — вічнозеленими, безсмертними. Та ніхто так не знає, наскільки крихке життя природи, як ті, хто її стереже. Природі потрібна рівновага, постійна й чутлива, аби розквітати й виживати. І достатньо лише когось, хто заради власної користі наважиться порушити цю рівновагу, — аби знищити її й убити землю, що чіплялася за безсмертя.*
> 
> Верховний друїд Оаліан

Під час довгого ритуалу друїд зливає душу й тіло із землею, яку прагне захистити: вбиває себе, творить філактерій й дає початок Блайту. На відміну від інших лічів, філактерій Блайта не схований в предметі чи живій істоті. Його називають Смертоцвітом, і це місце — осердя території, яку друїд хотів урятувати, де здійснили обряд становлення Блайтом. Ритуал вимагає такого контролю над природою, що успішно його звершували лише архідруїди.

Мета Блайта, коли він обирає лічство, — не подовжити власне життя, а поділитися безсмертям і, головне, своєю волею із землею, яку мусить боронити. Зливаючи душу з землею, він дає їй змогу відповідати ворогам. Воля друїда й воля землі стають єдиними, і вони б’ються як одне ціле, використовуючи темнішу, потужнішу магію.

Так і друїд, і земля разом досягають лічства: друїд стає Блайтом, а земля, з якою він злився, відтоді зветься Меморіалом.

Меморіали й Смертоцвіти в їхньому центрі такі ж різні, як і друїди, що обрали лічство. Лічство переінакшує Меморіали на місця, де природа росте неприродно: гриби заввишки в десятки футів, ліани, що тягнуться на милі, квіти, які вкривають усе, що бачиш. Меморіал має власну волю й, народжений із потреби захищатися, сам дає відсіч: гриби випускають смертельні спори, ліани б’ють шипами, квіти розсіюють отруйний пилок. Блайт, що мешкає в Меморіалі, може проявити подобу свого тіла будь-де в його межах, творячи оболонку з лишайників, моху чи квітів там, де потрібен захист.

Те, що я вам розповідаю, не є шляхом, якого має прагнути хранитель. Це стежка для тих, хто боїться відпустити, й я змальовую її лише для того, щоб ви впізнали її, коли хтось стане на цей шлях. Коли друїд звертається до лічства й стає Блайтом, він справді рятує землю, за якою стежив, але водночас прирікає всю природу поза своїм Меморіалом. Щоб Блайт і його Меморіал могли далі жити в нежиті, вони мусять постійно рости й ширитися. Це вже не квітучий гай, а раковий наріст, що пожирає все на своєму кордоні, втягує інші землі й розмаїті екосистеми, вирівнюючи їх до одноманітного Меморіалу. Меморіал лишається недосяжним для рук людей та всіх, хто бажав йому зла. Та, дивлячись на його невпинне пожирання й руйнування природи довкола, варто спитати в Блайта: чи було воно того варте?
```
