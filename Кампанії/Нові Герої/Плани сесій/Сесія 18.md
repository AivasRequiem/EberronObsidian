**Дата:** 25 Терендора 998 РХ
Герої повертаються у схованку Саміра Кеса з святині Єдності Полум'я, на якій вони звільнили куатля, який сказав, що вони ще зустрінуться та зник. Соларія везе на коні свого брата Рейнара, який виявився Великим Сповідником, та поводився агресивно.
```ad-note
title: Вступ
Смеркає. Втомлені, але сповнені рішучості, ви повертаєтеся до знайомої, хоч і тимчасової, схованки у тінях **Твердині Полум'я**. Місто живе своїм звичним ритмом, але після пережитих подій у повітрі відчувається напруга, змішана з надією на відпочинок та подальші дії. Ви розумієте, що  тепер вам потрібно об'єднатися, щоб протистояти новій загрозі, що нависла над Срібним Полум'ям.
```
#### План сесії
1. **Перегрупування**
- Гравці повертаються у криївку домовлену з [[Самір Кес]], проте находять там тільки недавню газету новин
- Коли Рейнар прокинеться, він не зрозуміє що відбувалось. Якщо уважно дослідити можна зрозуміти, що шолом Великого Сповідника насправді був зачарований, роблячи його носія схильним до Тіні у Полум'ї 
- Через день у двері постукає Самір. Він буде вимучений, і це добре покаже його вік, що він уже не той ельф яким був колись
- Самір розкаже що було в монастирі, та що найшов там лист:
```ad-note
title: Лист Крозена до Переза 

*"Наша віра не терпить слабкості. Загроза повернення лікантропії занадто велика, особливо зараз, після війни з Дроаамом.  
Ти повинен знайти рішення. Використовуй всіх необхідних ресурсів. Звірокровні – лише тінь минулих жахіть, і вони не можуть стояти на шляху нашого майбутнього.  
Срібне Полум’я повинно стати щитом, а не лише символом."*  
```
- Компромат проти Крозена потрібно якось поширити і Самір каже що має контакти у місцевій газеті, проте чим більше охоплення тим краще. Найкраще на людей подіє пряма мова, тому Самір пропонує оголосити в газеті про публічне оголошення, щоб люди змогли зібратись і послухати всі докази вживу
2. **У світлі полум'я**
```ad-note
title: Випробування Чистого Полум'я
Після розмови про справжню природу сили Ксаріона, Самір Кес звертається до куатлів, щоб провести особливий ритуал очищення й істини. Ксаріон сідає посеред святилища, два куатлі повільно оточують його, формуючи довкола спіраль чистого сяйва. Його свідомість занурюється у глибини, де він повинен зустріти себе справжнього.
```
- Ксаріон опиняється на поверхні озера, гладкого й непорушного, мов дзеркало. Навколо простягається сутінковий простір, де межі реальності зникають. Голоси куатлів відлунюють довкола нього:

> «Перед тобою постануть образи, створені твоїм серцем. Тут немає правильних відповідей — лише твій вибір відкриє твою справжню природу.»
```ad-note
title: Прощення чи помста

Перед Ксаріоном постає жінка з Червоних Плащів, та сама, яку він помилував, отримавши силу Полум'я. Вона навколішки, благально дивиться на нього, але цього разу навколо лежать загиблі члени його загону, обличчя яких він добре пам’ятає. Вона промовляє:

> «Я шкодую про скоєне. Ти вже одного разу пробачив мене, але чи зможеш зробити це знову, бачачи ціну свого милосердя?»

- **Помста**: Вдарити її або покарати. Вода набуває темно-червоного відтінку, вібруючи гнівом.
    
- **Прощення**: Знову пробачити, визнавши, що його рішення не було помилкою, навіть з такими наслідками. Вода набуває срібного сяйва, але він відчуває гіркоту цього рішення.
```
 ```ad-note
title: Справедливість чи милосердя

Простір змінюється, Ксаріон стоїть на суддівському постаменті. Перед ним — невідомий йому солдат, який служив Крозену, виконуючи жорстокі накази. Солдат виправдовується:

> «Я виконував накази, я не мав вибору. Якби я відмовився, вони стратили б мене та мою родину. Невже я заслуговую смерті?»

- **Справедливість**: Покарати солдата за злочини, бо справедливість має бути безкомпромісною. Озеро дзеркалить чіткі, строгі лінії, але поступово темнішає.
    
- **Милосердя**: Виправдати солдата, визнаючи, що не всі винні однаково. Озеро стає м'яким, але нечітким, і Ксаріон відчуває сумнів у правильності цього рішення.
```
```ad-note
title: Віра чи сумнів

Ксаріон бачить себе у Великому Соборі Срібного Полум'я. Джейла Даран стоїть поруч з ним, а перед ними натовп людей, які моляться Полум'ю. Джейла звертається до Ксаріона з тихою невпевненістю:

> «Вони вірять нам беззаперечно. А якщо ми помиляємось? Якщо Полум'я не таке бездоганне, як ми думаємо?»

- **Віра**: Впевнено переконати Джейлу й натовп, що шлях Срібного Полум'я безсумнівно праведний, навіть якщо це значить приховати власні сумніви. Простір набуває сяючої ясності, але під ним Ксаріон відчуває тонку тінь.
    
- **Сумнів**: Відверто зізнатися у власній невпевненості, дозволяючи Джейлі та людям поставити під сумнів догми Полум'я. Простір навколо стає заплутаним і туманним, але чесним та відкритим.
```
```ad-note
title: Випробування війною
Ксаріон опиняється на полі бою під час Останньої війни. Навколо триває бій, чутно крики й брязкіт зброї. Раптово перед ним постає знайомий йому командир загону, який наказує негайно знайти та стратити зрадника серед своїх ж солдат. У наступну мить Ксаріон опиняється перед загнаним в кут солдатом, він благає про прощення та каже що він це робив ради сім'ї.

- **Виконати наказ**: Довіра до командира й дисципліна сильніші за сумніви. Поле бою наповнюється сріблястими іскрами, але вони повільно стають тьмяними, і Ксаріон відчуває, що послух тут може бути помилкою.
- **Відмовитися від наказу**: Піти проти командира, втрачаючи довіру союзників, але зберігаючи власну совість. Поле бою занурюється у невизначеність і хаос, але його серце залишається ясним.

```

- Коли Ксаріон робить свій останній вибір, простір повільно зникає, і він повертається назад. Куатлі дивляться на нього уважно, але не говорять нічого конкретного, лише промовляючи:

> «Твоє серце — складне, як і будь-яке живе серце. Пам'ятай свої рішення, адже саме вони визначають, яке Полум'я ти несеш у собі.»
2. **Заворушення**
- На виступ прийде багато людей, тампільєри Срібного Полум'я будуть пробувати схопити групу гравців, проте люди вступляться і скажуть дати їх хоча б вислухати
- Якщо ж промова буде достатньо переконливою, люди та навіть деякі паладини почнуть кричати "Крозен - ганьба Полум'я!" та почнуть рухатись у сторону собору Срібного Полум'я
- Коли герої доходять, вони бачать що вже багато людей зібралось під Великим Собором, проте їх не пускають
- На балкон вийде [[Верховний Кардинал Крозен]], [[Джейла Даран]] та [[Мелісент]]. Крозен скаже промову про те, що людям потрібно схаменутись та не слухати прислужників Тіні в Полум'ї. Також дуже прозоро натякає, що Джейла у нього в заручниках і краще не робити різких рухів проти нього. Його слова підкріплює те, що Джейла вийде після нього, запухша від сліз (він її залякав), та попросить людей заспокоїтись і бути вірними Срібному Полум'ю та здати порушників для вчинення справедливого суду.
```ad-note
title: Промова Крозена
"Віряни Срібного Полум'я! Не піддавайтеся на брехливі слова тих, хто сіє смуту та сумніви у нашій непохитній вірі! Ті, хто виступає проти мене, є слугами Тіні, що прагне поглинути наш світ у хаос. Вони обіцяють вам свободу, але насправді ведуть до погибелі. Не дозвольте їм зрадити нашу віру, не дозвольте їм осквернити наш святий храм! Подумайте про тих, хто віддав своє життя за Полум'я, за нашу безпеку. Чи хочете ви зрадити їхню пам'ять, повіривши цим брехунам? Тримайтеся істинного шляху, будьте вірними Срібному Полум'ю, і нехай його світло вкаже вам правильний шлях! А ті, хто підбурює до бунту... нехай знають, що справедливість Срібного Полум'я неминуча!" (Крозен кидає погляд на ледь помітну постать за своєю спиною).
```
```ad-note
title: Слова Джейли
Виходячи на балкон, Джейла ледь стримує сльози. Її обличчя бліде, а в очах читається страх. Вона робить глибокий вдих і тихим, але тремтячим голосом говорить: "Любі мої брати та сестри у Полум'ї... Будь ласка... послухайте Верховного Кардинала. Він говорить правду. Ми повинні бути сильними та єдиними у нашій вірі. Не дозвольте цим... цим зрадникам посіяти між нами розбрат. Поверніться до своїх домівок, моліться Срібному Полум'ю за настання миру та спокою. Довіртеся мудрості наших лідерів... і здайте тих, хто намагається збити вас з істинного шляху... для справедливого суду." (Її погляд на мить зустрічається з Соларією, в якому читається безмовне благання про допомогу).
```
3. **Відновлення справедливості**
- Ксаріон побачить як вогні навколо нього стають срібними, і він чує голос який відбивається ехом у голові "*Врятуй Джейлу, я тебе прошу, мій воїне, вона невинне дитя, яке у руках тирана*"
- Самір запропонує відступити та проникнути у храм таємно, щоб не наражати Джейлу на небезпеку
- Сили Сліз Мірон візьмуть на себе основну охорону собору, в той час як команда героїв повинна взяти на себе Крозена
```encounter 
name: Крозен
creatures: 
- High Cardinal Krozen
- Melisent
- 2: Knight
```

