> [!infobox]
> 
> # Дике Серце
> 
> ![[wild_heart.png|cover hsmall]]  
> 
> ###### Основна інформація
> 
> |Тип|Інфо|
> |---|---|
> |Сутність|Владика (Overlord)|
> |Стан|Замкнений|
> |Рівень загрози|Надзвичайно високий|
> |Локація|[[Елдинські Хащі]]|
> |Сфера впливу|Хижацтво, терор, перевертні|

### **Опис**

Дике Серце — це Владика з епохи демонів, втілення первісного жаху перед природою: хижаків у тіні, нелюдської жорстокості та звіра в людині. Його мета — не перемога, а полювання. Влада Дикого Серця розповсюджується на вовкулак, щуролюдей, демонів, спотворених звірів і культистів, які тішаться страхом жертв.

Дике Серце не розмовляє й не інтригує — воно мислить як тварина, що полює. Його слуги можуть мати розум, але саме Серце — чистий інстинкт, жах, кров.

### **Історія**

Ліс був першим лісом, створеним Еберроном, доки Хайбер не всадив у нього Дике Серце. Дике Серце було замкнене разом з іншими Владиками під час завершення Епохи Демонів, коли коатлі, дракони та інші сили Еберрона об’єдналися, щоб покласти край їхньому пануванню. Як і більшість Владик, Дике Серце не знищене, а ув’язнене за межами реальності, однак його вплив усе ще просочується у світ, особливо через Величавий Ліс та Елдинські Хащі. Легенди стверджують, що Величавий Його пробудження раніше призвело до винищення орчої цивілізації. Під час останнього сплеску сили, саме Дике Серце стояло за Погромом Перевертнів, спонукаючи хвилю терору, а не стратегічного наступу. Його ціль — сіяти страх, змусити людей боятись того, що живе серед них.

### **Відмінність від Пожирача**

Попри зовнішню схожість, Пожирач уособлює нищівну силу природи (бурі, пожежі, голод), а Дике Серце — страх перед хижаками, який не завжди має раціональне підґрунтя. Саме тому його вовкулаки вбивають друзів, а його звірі — мучать здобич.

### **Слуги**

- **Звірі:** Агресивні, спотворені, іноді одержимі демонами. Можуть діяти як зграї, мутувати в страхітливі форми.
    
- **Гноли:** Гноли з Величавого Лісу залишились під впливом Серця. Полюють заради терору. Знири та інші мисливці постійно полюють на них.
    
- **Перевертні:** Як жертви, так і добровільні культисти. Можуть не усвідомлювати свого прокляття. Розповсюджують жах.
    
- **Хижаки:** Люди, які не є звірами, але діють як мисливці. Серійні вбивці, шляхетні роди з хижацькими звичаями.
    
- **Демони:** Через одержання, або як ракшаси. Деякі змінюють форму в звірів. Добрий приклад — лупґару, барґести або ракшаси з alter self та Wild Shape.
    

### **Подарунки**

- **Прокляття перевертня.** Може мати унікальні умови (наприклад, активація через кров на шкурі).
    
- **Хижацькі здібності:** Покращене чуття, укуси, зміна форми.
    
- **Магічні предмети:** Зазвичай зі шкіри, кісток; наприклад, плащ з вовчої шкури з displacement або кістяний кинджал отрути.
    
