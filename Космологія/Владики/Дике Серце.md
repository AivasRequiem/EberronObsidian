> [!infobox]
> 
> # Дике Серце
> 
> ![[wild_heart.png|cover hsmall]]  
> 
> ###### Основна інформація
> 
> |Тип|Інфо|
> |---|---|
> |Сутність|Владика (Overlord)|
> |Стан|Замкнений|
> |Рівень загрози|Надзвичайно високий|
> |Локація|[[Елдинські Хащі]]|
> |Сфера впливу|Хижацтво, терор, перевертні|

### **Опис**

Дике Серце — це [[Владики|Владика]] з епохи демонів, втілення первісного жаху перед природою: хижаків у тіні, нелюдської жорстокості та звіра в людині. Його мета — не перемога, а полювання. Влада Дикого Серця розповсюджується на вовкулак, щуролюдей, демонів, спотворених звірів і культистів, які тішаться страхом жертв.

Дике Серце не розмовляє й не інтригує — воно мислить як тварина, що полює. Його слуги можуть мати розум, але саме Серце — чистий інстинкт, жах, кров.

### **Історія**

Легенди стверджують, що Величавий Ліс був першим лісом, створеним Еберроном, доки Хайбер не всадив у нього Дике Серце. Воно було замкнене разом з іншими Владиками під час завершення Епохи Демонів, коли коатлі, дракони та інші сили Еберрона об’єдналися, щоб покласти край їхньому пануванню. Як і більшість Владик, Дике Серце не знищене, а ув’язнене за межами реальності, однак його вплив усе ще просочується у світ, особливо через Величавий Ліс та Елдинські Хащі. Його пробудження раніше призвело до винищення орчої цивілізації. Під час останнього сплеску сили, саме Дике Серце стояло за [[Лікантропічний Погром|Лікантропічним Погромом]], спонукаючи хвилю терору, а не стратегічного наступу. Його ціль — сіяти страх, змусити людей боятись того, що живе серед них.

### **Влада в Епоху Демонів**

Під час Епохи Демонів Дике Серце було одним із найнебезпечніших Владик. Воно вело війну проти інших Владік, зокрема:

- [[Рак Талкеш]] — на півночі, втілення війни та руйнування;
    
- [[Сул-Катеш]] — на сході, пов’язана з чаклунством та страхом перед знанням;
    
- [[Тол-Караш]] — на півдні, символ гніту і рабства.
    

Ці конфлікти були настільки запеклими, що навіть сьогодні Лорди Пилу уникають Величавого Лісу — території, де вплив Дикого Серця відчувається досі.

### **Відмінність від Пожирача**

Попри зовнішню схожість, Пожирач уособлює нищівну силу природи (бурі, пожежі, голод), а Дике Серце — страх перед хижаками, який не завжди має раціональне підґрунтя. Саме тому його вовкулаки вбивають друзів, а його звірі — мучать здобич.

### **Слуги**

- **Звірі:** Агресивні, спотворені, іноді одержимі демонами. Можуть діяти як зграї, мутувати в страхітливі форми.
    
- **Гноли:** Гноли з Величавого Лісу залишились під впливом Серця. Полюють заради терору. Знири та інші мисливці постійно полюють на них.
    
- **Перевертні:** Як жертви, так і добровільні культисти. Можуть не усвідомлювати свого прокляття. Розповсюджують жах.
    
- **Хижаки:** Люди, які не є звірами, але діють як мисливці. Серійні вбивці, шляхетні роди з хижацькими звичаями.
    
- **Демони:** Через одержання, або як ракшаси. Деякі змінюють форму в звірів. Добрий приклад — лупґару, барґести або ракшаси з alter self та Wild Shape.
    

### **Подарунки**

- **Прокляття перевертня.** Може мати унікальні умови (наприклад, активація через кров на шкурі).
    
- **Хижацькі здібності:** Покращене чуття, укуси, зміна форми.
    
- **Магічні предмети:** Зазвичай зі шкіри, кісток; наприклад, плащ з вовчої шкури з displacement або кістяний кинджал отрути.
    
