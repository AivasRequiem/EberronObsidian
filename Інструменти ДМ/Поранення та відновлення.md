# Поранення та відновлення
## Відпочинок
Є три види відпочинку: **Короткий**, **Довгий** та **Повний** відпочинок.
*Короткий - 15-60 хвилин*, в залежності від умов навколишнього середовища, стану пригодників та запитів, які вони хочуть реалізувати упровдож цього відпочинку. Перевести подих може зайняти всього 15 хвилин, але переписати за цей час креслення магічного предмету чи зачарування – займе годину, чи навіть більше.
*Довгий – 8 годин*, з яких мінімум 6 це сон, а інші 2 неактивна діяльність (варта).
*Повний – один-два тижні*, упродовж яких повністю зцілюються рани та відновлюються всі сили.
Що **НЕ** відновлюється на довгий відпочинок:
- Важкі поранення
- Рівні втоми, більше 4го
- Унікальні сюжетні випадки
**Важкі поранення** – це поранення, що отримують персонажі, коли їх пункти здоров’я опускаються до 0. Після чого вони кидають випадковий ефект згідно таблиці, або ж майстер каже їм яке саме поранення вони отримують. Шкоду від важких поранень можна зцілити і магією ([[lesser-restoration-xphb|Lesser Restoration]]), але повністю відновитися та прибрати негативний ефект буде значно складніше. Тут допоможуть або потужна магія ([[greater-restoration-xphb|Greater Restoration]]) або ж Повний відпочинок.

## 0 Пунктів Здоров'я
Коли пункти здоров’я персонажа падають до нуля, він/вона не втрачають повністю свідомість, натомість в них є вибір що робити далі у свій хід:
- **Затиснути рану** – ви стаєте повністю Недієздатні, але це також дає можливість один раз перекинути рятівний кидок смерті. Це можна зробити лише раз упродовж одного передсмертного стану.
- **Повзти** – ви повзете на третину свого переміщення округлену вверх. Ви мало що бачите чи чуєте, сил на більше не вистачає.
- **Крикнути** – ви можете крикнути про допомогу, або попередити про небезпеку. Це вимагає шалених зусиль та концентрації, а також може привернути увагу ворогів.
- **“У променях слави”** – це Ваш останній шанс і Ви його не проґавите. Ви автоматично провалюєте всі рятівні кидки смерті, по факту жертвуєте своїм життям, натомість ви отримуєте один повний хід у цю ж мить і будь-що, що Ви зробите матиме критичний успіх. Та чи буде цього достатньо? Хто знає, але Ваш персонаж зробить все, що зможе і піде як герой.
Після повернення до бою, коли персонажу відновлюють пункти здоров’я з 0 до будь-якого значення вище, у свій наступний хід гравець цього персонажа має обрати на власний розсуд два з трьох штрафів, що будуть накладатися на цей один хід:
- Персонаж втрачає Переміщення.
- Персонаж не може використовувати Бонусну дію
- Персонаж не може використовувати Реакцію
*У будь-якому разі персонаж може переміщатися лише на половину своєї швидкості
Після повернення “у стрій” та бойову готовність, персонаж може отримати одне Важке поранення. Визначити це можна за рахунок таблиці, де також описані негативні ефекти. Проте Майстер може і сам визначити яке поранення отримує персонаж, згідно деталей сцени, що була відіграна.